# Statuten van Piratenpartij

![logo](220px-Piratpartiet.svg.png)

* Louvain-la-Neuve, 22.12.2012
* Strombeek-Bever, 24.03.2013
* Ghent, 29.06.2013
* Ukkel - Uccle, 9.08.2014

[TOC]

## Deel I : Naam, gemeenschappelijke Waarden & Lidmaatschap

### Hoofdstuk I.1. Naam

I.1.1 De vereniging de Piratenpartij is een feitelijke vereniging, opgericht voor onbepaalde duur.

I.1.2 De naam van de vereniging is "Piratenpartij" in het Nederlands, "Parti Pirate" in het Frans, "Piratenpartei" in het Duits, "Pirate Party" in het Engels.

I.1.3 De vereniging is een politieke organisatie.

I.1.4 De Piratenpartij en haar leden verbinden er zich toe de rechten en vrijheden, zoals gewaarborgd door het Verdrag tot bescherming van de Rechten van de Mens en de Fundamentele Vrijheden van 4 november 1950, te bevorderen.

### Hoofdstuk I.2. Gemeenschappelijke Waarden

I.2.1 De piraten handelen volgens de volgende principes, die de gemeenschappelijke piratenwaarden vormen:

#### I.2.1.1. Vrijheden

I.2.1.1.1 Individuele vrijheid hoort bij een collectieve verantwoordelijkheid, onafhankelijkheid, autonomie en kritisch oordeel.

I.2.1.1.2. Piraten focussen in het bijzonder op deze fundamentele vrijheden:

I.2.1.1.2.1 Recht op privacy: Dit recht moet sterker afgedwongen worden. Het bestaat uit, om te beginnen, het vrij beschikken over je eigen lichaam. Het wordt dan uitgebreid naar een reeks rechten op confidentialiteit: correspondentie, persoonlijke data, financiële situatie, identiteit, locatie. Deze rechten kunnen enkel gebroken worden door de bevoegde autoriteiten, gebaseerd op eerdere, solide, individu-specifieke verdenkingen, in tegenstelling tot enkel vermoedens.

I.2.1.1.2.2 Recht op vrije meningsuiting: vrije meningsuiting is meer dan enkel het recht om vrij je mening te uiten. Het is ook het recht om gehoord te worden, en om niet gecensureerd te worden op om het even welk onderwerp. We breiden vrijheid van meningsuiting uit tot het kopiëren van de mening van anderen, zonder grenzen. Vrijheid van religie is ook een belangrijk deel van de vrije meningsuiting. Piraten zijn voor een duidelijke en strikte scheiding tussen kerk en staat.

#### I.2.1.2. Solidariteit :

I.2.1.2.1. Piraten kunnen geen lafheid of onverschilligheid aanvaarden in een samenleving. Ook wanneer moed nodig is, gaan ze in de bres springen. Piraten engageren zich om een maatschappelijk model te promoten gebaseerd op solidariteit, op de sterken die de zwakken verdedigen, onafhankelijk van territoria of gemeenschappen.

I.2.1.2.2. Piraten willen de balans tussen de generaties herstellen.

#### I.2.1.3. Cosmopolitisme :

I.2.1.3.1. Piraten zijn een deel van een wereldwijde beweging. Ze zitten niet vast aan één van hun vele identiteiten.

I.2.1.3.2. Alle samenlevingsvormen moeten gelijkwaardig zijn.

I.2.1.4. Democratie : Piraten promoten een echt democratisch politiek systeem: dat is een open, simpel en transparant systeem die de mensen de kans heeft om zo direct als mogelijk te regeren.

Om effectief te kunnen zijn, moet zo'n systeem minstens de volgende lijst van karakteristieken hebben.

I.2.1.4.1. Soevereiniteit van het volk: De macht wordt gedefinieerd als uitgeoefend door alle burgers.

I.2.1.4.2. Initiatiefrecht: Het recht om wetten voor te stellen.

I.2.1.4.3. Isonomia: Politieke gelijkheid, iedere burger moet dezelfde kansen hebben om zijn politieke rechten uit te oefenen.

I.2.1.4.4. Isegoria: Gelijkheid om zichzelf uit te drukken. Iedere burger heeft het recht om zichzelf uit te drukken en om voorstellen in te dienen bij politieke instanties. Wanneer een groep leden het oneens zijn met de meerderheid van de partij kunnen zij vrij hun standpunt verkondigen.

I.2.1.4.5. Scheiding van de macht: alle types van macht (wetgevend, rechterlijk, uitvoerend, media, financieel, etc...), worden uitgeoefend binnen verschillende instituten.

I.2.1.4.6. Imperatief mandaat: Alle gemandateerde officials voeren een opdracht uit de duidelijk gedefinieerd is in termen van inhoud en duur en moet zich daar aan houden. Deze mandaten zijn herroepbaar en impliceren volledige aansprakelijkheid op hun voorwaarden.

I.2.1.4.7. Anti-professionalisatie: Politiek is een burgerlijke zaak, en niet enkel voor professionals of experten. Debatten en wetten moeten uitgedrukt worden in een taal die verstaanbaar is voor zo veel mogelijk mensen.

#### I.2.1.5. Creativiteit:

I.2.1.5.1 Piraten zijn creatief, nieuwsgierig en niet tevreden met de status quo. Ze dagen het systeem uit, zoeken haar zwakheden en zoeken en vinden manieren om die te corrigeren. Piraten leren van hun fouten.

#### I.2.1.6. Sharing  van kennis, technologie en cultuur:

I.2.1.6.1 dit moet gezien worden als een fundamenteel recht.
De huidige wetten op copyright en patenten leggen artificiële grenzen aan de stroom van kennis, technologische innovatie, software en cultuur. Dus copyright en patenten hebben radicale hervormingen nodig.

#### I.2.1.7 Ecologisch :

I.2.1.7.1 Piraten zorgen voor een behoud van natuurlijke bronnen en willen een vrije stroom van virtuele bronnen. Ze aanvaarden geen eigendom van leven.

#### I.2.1.8. Gelijkwaardigheid:

I.2.1.8.1. Piraten onderhouden banden onderling zijn gelijkwaardigen onder elkaar en tussen burgers.

I.2.1.8.2. Omdat iedereen hetzelfde potentieel heeft, maakt de Piraten van digitale inclusie een prioriteit.

I.2.1.8.3. Piraten zijn aandacht naar werkelijke, echte gelijkwaardigheid tussen genders, zonder hokjesdenken.

#### I.2.1.9 Objectiviteit:

I.2.1.9.1. Piraten verkiezen beslissingen gebaseerd op wetenschap en op argumenten, eerder dan redenen gebaseerd op wetgeving, gewoonten of individuele mogelijkheden.

I.2.1.9.2. Piraten zijn positief, we zijn liever ergens voor, dan tegen.

### Hoofdstuk I.3. Lidmaatschap

I.3.1 Het lidgeld is vrij en minstens om het jaar te vernieuwen. Het minimale bedrag is een symbolische euro, maar een substantieel hoger bedrag is aangeraden zodat we kunnen deelnemen aan de terugkerende kosten. Voor kosten worden ook fondsen wervingscampagnes georganiseerd.

I.3.2 Het bedrag en de modaliteiten worden vastgelegd door de Algemene Vergadering.

I.3.3 De betaling van het lidgeld wordt aan de Piratenpartij gedaan en geen enkele andere instantie van de Partij kan bijkomend lidgeld eisen.

I.3.4 Een lid kan, onder bepaalde omstandigheden, zijn lidgeld niet hoeven te betalen.

I.3.5 Om lid te worden, moet je:

a) in orde zijn met het lidgeld
b) akkoord gaan met een aantal principes
c) geen lid zijn van een groep die in tegenstelling is met een aantal fundamentele principes van de partij
d) geen enkel mandaat uitvoeren voor een andere politieke partij.

I.3.6 Om lid te worden kan een piraat de vraag stellen aan om het even welk orgaan van de partij, die de vraag moet doorgeven aan het Coreteam.

I.3.7 Een lid van de piratenpartij heet een “Piraat”.

I.3.8 Om lid te worden, moet een Piraat minimaal de volgende informatie doorgeven: naam en voornaam, postcode en emailadres. Indien een van deze gegevens verandert in de loop van het jaar, wordt van het lid verwacht dat hij dit doorgeeft aan het coreteam, die de informatie doorgeeft aan de bevoegde organen.

I.3.9 De persoonlijke gegevens van leden (postcode, naam en email) worden niet gepubliceerd en zijn enkel intern beschikbaar onder bepaalde voorwaarden.

I.3.10 Ieder lid kan zich uitschrijven met een simpele mail aan de bevoegde instanties.

I.3.11 Wordt uitgeschreven als lid, ieder die na minstens een oproep, zijn lidgeld niet betaald heeft na dertig dagen.

I.3.12 De leden van de FV en hun rechtsopvolgers hebben zowel tijdens het bestaan als na de ontbinding van de feitelijke vereniging, geen enkele persoonlijke aanspraak op het vermogen van de FV.

I.3.13 De uitsluiting of schorsing van een lid wordt uitgesproken door een beslissing van de partijraad.

I.3.14 Wordt automatisch uitgesloten:

a) ieder lid op een andere kandidatenlijst dan de lijst van de Piratenpartij bij dezelfde verkiezingen
b) iedere verkozen mandataris die, zonder af te zien van zijn mandaat of zonder akkoord van de algemene vergadering of het coreteam, beslist om te zetelen als onafhankelijke of met de leden van een politieke groep van een andere politieke partij.

I.3.15 Leden mogen kandidaat zijn op niet-officiële lijsten indien er in dat kiesdistrict geen lijst van de Piratenpartij aanwezig is. Samenwerking met individuen of groeperingen die dezelfde doelen nastreven als de Piratenpartij wordt aangemoedigd.

I.3.16 De Partij bestaat uit leden en sympathisanten.

I.3.17 Een sympathisant is een persoon die heeft bevestigd de wil te hebben om het piratenproject te ondersteunen.

I.3.18 De rechten en plichten van sympathisanten worden beschreven in een reglement aangenomen door de algemene vergadering.

I.3.19 Sympathisanten hebben geen stemrecht in raden of in de algemene vergadering.

I.3.20 Mandatarissen zijn alle personen die uit hoofde van hun lidmaatschap van de partij een mandaat vervullen, hetzij door verkiezing, hetzij door aanwijzing, hetzij rechtstreeks voortvloeiend uit één van beide.

I.3.21 Personeelsleden zijn alle personen die werken in loondienst of in bezoldigde opdracht van de partij-v.z.w.’s, een parlementaire of provinciale fractie, een parlementslid, een minister, een staatssecretaris of een bestendig afgevaardigde.

I.3.22 Het maximum aantal leden is onbeperkt. Het minimum is vastgesteld op 2. Een wijziging van het ledenbestand om welke reden ook, zoals overlijden, ontslag, afzetting, kan niet leiden tot ontbinding van de FV.

## Deel II : Structuren

### Hoofdstuk II.1. Crews

II.1.1 Een crew is de basiseenheid. Het is een lokale entiteit die zichzelf organiseert. Een Crew vindt plaats met lokale perspectieven (steden, dorpen, scholen, werkplaatsen,…) om zo dicht mogelijk bij haar leden te zijn.

II.1.2 Het is de crew die een piraat legitiem maakt en dus, moet elke Piraat, zo vroeg mogelijk, zich aansluiten tot een crew of er één opstarten.

II.1.3 In ieder geval, een Crew kan niet doen alsof ze een gegeven territorium vertegenwoordigt.

II.1.4 Een crew bestaat uit minimaal drie piraten.

II.1.5 Bij meer dan elf piraten heeft een crew de mogelijkheid om te splitsen in twee nieuwe crews. Als ze vermindert tot minder dan 3 piraten, moeten de leden bij een andere Crew gaan of nieuwe piraten vinden.

II.1.6 Onverminderd de huidige statuten en binnen het respect van de algemene doelen van de partij, beslist een Crew over haar eigen manier van werken en financiering zoals haar acties vereisen.

II.1.7 In iedere Crew heb je een kapitein, een navigator en eventueel een schatbewaarder.

II.1.8 De functies van de Kapitein zijn:
a) vergaderingen voorzitten en de crew vertegenwoordigen voor de buitenwereld;
b) het aanspreekpunt zijn van de Crew voor het Coreteam.
c) ervoor zorgen dat de leden van hun Crew goed op de hoogte zijn van de zaken van de partij en hun leden vertegenwoordigen in de Raad van de Kapiteinen.

II.1.9 De functies van de navigator zijn:
a) het coördineren van de vergaderingen;
b) verantwoordelijk zijn voor het up-to-date houden van de wiki-pagina;
c) nieuwe leden helpen;
d) verantwoordelijk zijn voor notulen op de vergadering;
e) vastleggen van data voor de komende vergaderingen en deze duidelijk communiceren.

II.1.10 De schatbewaarder is verantwoordelijk voor het financieel beheer van een crew. Deze functie is optioneel binnen een Crew.

II.1.11 Een crew kan:
a) linken creëren tussen Piraten;
b) linken creëren tussen Piraten en de bevolking;
c) organiseren van openbare bijeenkomsten;
d) rekruteren, ontvangen en omkaderen van nieuwe leden;
e) projecten lanceren;
f) een consensus zoeken rond ideeën en politieke projecten.
g) giften verzamelen of op andere manieren aan fondsenwerving doen, binnen hetgeen wettelijk is toegestaan, enkel indien dit duidelijk in naam van de Crew en niet in naam van de partij gebeurt.

II.1.12 Een crew moet:
a) een naam kiezen die op hen specifiek van toepassing lijkt. Dit dient voor herkenning en om verwarring te voorkomen met andere Crews;
b) een ankerplaats hebben, een plaats waar ze regelmatig verzamelt. Die plaats moet een openbare ruimte zijn, ze mag zowel fysiek als virtueel zijn en moet door iedereen gekend zijn;
c) verzamelt zich op die plaats minstens één keer per maand. Als een Crew al 6 maanden niet meer bijeen is gekomen, wordt ze als inactief beschouwd. ;
d) een rapport opstellen en publiceren van iedere vergadering;
e) zijn wiki-pagina up-to-date houden. Deze pagina moet minimaal de naam van de crew, de namen van zijn leden, het adres van zijn dok, de datum van zijn vergaderingen en de verslagen van de vergaderingen bevatten.

II.1.13 Indien een Crew ervoor kiest om een nieuwe bankrekening te openen, moet ze een schatbewaarder aanwijzen en een hulp-schatbewaarder. De fondsen van de Crew moeten op een open en transparante manier beheerd worden, conform met de statuten. De partij mag ook een bankrekening openen en beheren in naam van een Crew indien ze dat wenst.

II.1.14 Crews kunnen samenwerken en hun acties coördineren op een hoger geografisch niveau. In dat geval vormt ze een Vloot.

II.1.15 De posten worden vernieuwd ten laatste iedere zes maanden of bij ieder ontslag.

### Hoofdstuk II.2. Squads

II.2.1 Squads zijn de werkgroepen van de partij.

II.2.2 Squads zijn niet gelinkt aan een stad of regio.

II.2.3 Elke piraat kan een project dat de statuten en de algemene doelen van de partij respecteert starten.

II.2.4 Squads bestaan uit minstens 3 piraten.

II.2.5 Een piraat kan deel uitmaken van zoveel squads als hij wil.

II.2.6 De enige voorwaarden om lid te worden van een squad zijn de intentie en de mogelijkheid om mee te werken.

II.2.7 Een squad is een werkgroep waaruit de impulsen, posities en acties van de partij komen.

II.2.8 De squad is een formalisatie van de vooruitgang, initiatieven en ideeën geleverd door de Piraten.

II.2.9 Elke piraat die een project start moet de coördinatie-squad contacteren met de volgende informatie: een beschrijving van het project en een contactpersoon. De coördinatie-squad registreert het project formeel na verificatie dat het de statuten en de waarden van de partij respecteert.

II.2.10 Elk project dat niet aangegeven werd aan de coördinatie-squad is niet onderschreven door de partij. Als het project beëindigd of in stand-by is, moet de contactpersoon van het project dit melden aan de coördinatie-squad.

II.2.11 Opdat het werk van een squad geldig zou zijn, moet het aan de volgende voorwaarden voldoen:

a) referenties (ieder element van een voorstel en/of een argumentatie moet verwijzen naar documentatie) en transparantie (de documentatie moet voor iedereen beschikbaar zijn) ;
b) het werk moet aanvaard worden door de algemene vergadering of door een door de algemene vergadering aangewezen instantie;
c) de productie gebeurt met collaboratieve werkmiddelen (wiki, lqfb, jegouverne, forums, pas, irc, mumble, ...) ;
d) een squad onderhoudt een wikipagina (infos, PV, ...) en verspreidt deze info (mailing list, ...);
e) Een squad moet minstens één keer per jaar verslag uitbrengen over zijn activiteiten;
f) de squad deelt het bestaan van de squad mee aan de coordinatie-squad.

### Hoofdstuk II.3. Coreteam

#### II.3.A. Functies van het Coreteam

II.3.A1 Een coördinatie instantie is gecreëerd.

II.3.A2 Deze instantie is een orgaan van samenwerking, van uitwisseling van informatie en ervaringen.

II.3.A3 Die instantie draagt de naam Coreteam of Admiraliteit.

<del>II.3.A4 De leden van die coördinatie-instantie moeten liefst minimaal tweetalig NL-FR zijn. De kennis van Engels is ook een voordeel.</del>

II.3.A5 Onverminderd de statuten en met respect voor de algemene doelen van de partij, beslist de coördinatie-instantie intern over haar werking en de acties die ze uitvoert.

II.3.A6 De leden van de coördinatie-instantie worden verkozen voor een periode van een jaar.

II.3.A7 Indien leden van het Coreteam hun werk niet naar behoren uitvoeren, dan kan het Coreteam intern beslissen over een herverdeling van taken. Een lid van het Coreteam heeft niet het alleenrecht op het uitvoeren van een bepaalde taak.

II.3.A8 Interne beslissingen van het Coreteam gebeuren bij voorkeur met unanimiteit, maar indien dit niet mogelijk zou zijn, met minstens een gewone meerderheid.

II.3.A9 Het Coreteam volgt het principe van de subsidiariteit. Dit houdt in dat een bevoegdheid decentraal wordt uitgeoefend tenzij het doeltreffender is om deze bevoegdheid op het niveau van het Coreteam uit te oefenen. Ditzelfde principe geldt ook voor eventuele intermediaire beslissingsniveaus tussen het Coreteam en de crews.

#### III.3.B. Rollen van het coreteam

##### II.3.B1 Integratie:

Het Coreteam helpt en verbindt de piraten in België. Het Coreteam communiceert met de Belgische piraten in twee richtingen en zorgt voor de vertegenwoordiging van de Piratenpartij in de verschillende regio's. Het op regelmatige basis organiseren en bijwonen van Piratenevents, activiteiten, en dergelijke, het overzicht over het werk van de verschillende squads en werkgroepen. Het Coreteam is een referentie voor en helpt nieuwe crews.

Het Coreteam ziet toe dat deze verantwoordelijkheid wordt uitgevoerd op een manier die hun het meest geschikt lijkt: Eén/enkele van hen, een partijlid extern aan het Coreteam, een professioneel iemand, een hele squad ...

##### II.3.B2 De schatbewaarder:

a) beheert de nationale financiën.
b) beheert de gemeenschappelijke rekening van de Belgische Piratenpartij.
c) Bevoegdheid: De dagelijkse financiële verantwoordelijkheid over de partij, de financiële leefbaarheid van de partij door het onderhouden van de rekeningen van de partij, de boekhouding van de partij. Het inlichten van de andere leden van het Coreteam over binnengekomen betalingen indien zij verantwoordelijk zijn voor de afhandeling van de reden voor die betaling.

##### II.3.B3 Coördinatie:

Het Coreteam coördineert de beslissingen die als partij genomen moeten worden.
Het Coreteam brengt de activiteiten van Belgische piraten in kaart.
Het ontwikkelen en ondersteunen van Crews, het op regelmatige basis bijwonen en organiseren van piratenevents, activiteiten en vergaderingen, het overzicht over het werk van de verschillende squads en werkgroepen.
Het Coreteam helpt  bij het oprichten van nieuwe crews en squads.

Het Coreteam ziet toe dat deze verantwoordelijkheid wordt uitgevoerd op een manier die hun het meest geschikt lijkt: Eén/enkele van hen, een partijlid extern aan het Coreteam, een professioneel iemand, een hele squad ...

##### II.3.B4 De secretaris:

a) houdt de notulen op vergaderingen van het Coreteam, de dagelijkse administratieve taken van de partij, het onderhouden van de ledenlijst, het organiseren van de merchandising en lidkaarten van de partij bij.
b) beheert de database van de partij.

Het Coreteam is verantwoordelijk voor de logistiek van de partij en de webshop.

##### II.3.B5 Pers:

Het zo snel mogelijk helpen en te woord staan van de pers, het opstellen  en ontwikkelen van documentatie over de partij voor de pers, het  stimuleren van een zo groot mogelijke media-aandacht voor de partij.

Het Coreteam ziet toe dat deze verantwoordelijkheid wordt uitgevoerd op een manier die hun het meest geschikt lijkt: Eén/enkele van hen, een partijlid extern aan het coreteam, een professioneel iemand, een hele squad ...

##### II.3.B6 Internationale betrekkingen:

Het Coreteam zorgt voor het onderhouden van de contacten van de partij in de verschillende internationale instellingen waarvan de Piratenpartij lid is. Verder zorgt ze voor vertegenwoordigers van de Piratenpartij in die internationale instellingen, het rapporteren over en organiseren van discussie binnen de partij over die internationale instellingen.

Het Coreteam ziet toe dat deze verantwoordelijkheid wordt uitgevoerd op een manier die hun het meest geschikt lijkt: Eén/enkele van hen, een partijlid extern aan het Coreteam, een professioneel iemand, een hele squad ...

##### II.3.B7 IT:

Het onderhoud van de IT-infrastructuur en de website, de organisatie van geschikte steminfrastructuur tussen de algemene vergaderingen door, de beveiliging van de data van de partij.

Het Coreteam ziet toe dat deze verantwoordelijkheid wordt uitgevoerd op een manier die hun het meest geschikt lijkt: Eén/enkele van hen, een partijlid extern aan het Coreteam, een professioneel iemand, een hele squad ...

Elke beslissing van het Coreteam moet gecommuniceerd worden naar alle piraten.

#### II.3.C. Samenstelling van het Coreteam

II.3.C1 De 3 regio’s moeten vertegenwoordigd zijn in het Coreteam: Vlaanderen, Wallonië en Brussel.

II.3.C2 Een lid van het Coreteam is verkozen voor een periode van maximum 18 maanden.

II.3.C3 Het Coreteam verkiest iedere zes maanden een derde van haar leden.

### Hoofdstuk II.4. Ondersteuning

II.4.1 Er wordt technische en administratieve ondersteuning gegeven aan de piraten.

II.4.2 Deze ondersteuning wordt gegeven door een instantie speciaal toegewijd: de Operational Squads.

II.4.3 De personen die de ondersteuning geven,

a) zetten zich in om het in de praktijk brengen van de politiek zoals ze gedefinieerd is in het piratenproject, gestemd op de Algemene Vergadering, ten dienste van de piraten;
b) hebben niet de rol om te beslissen;
c) moeten regelmatig, in detail en volledig haar activiteiten publiceren en duidelijk maken dat alle piraten er van op de hoogte zijn.

#### II.4.4 Coördinatie-squad:

II.4.4.1 De Coördinatie-squad heeft de volgende exclusieve bevoegdheden:

1. Inkomende email op het contactadres contact@pirateparty.be beheren. Onder "beheren" wordt verstaan het forwarden naar de juiste persoon die kan antwoorden.
2. Beheren van een publieke lijst van crews, inclusief een contactpersoon.
3. Beheren van een publieke lijst van lopende projecten, inclusief een contactpersoon.
4. Oproepen van elke piraat, squad, crew, coreteam of projectvertegenwoordiger om naar informatie over hun activiteiten te vragen.

II.4.4.2 De Coördinatie-squad dient als een "orakel" voor piraten. Hiermee wordt bedoeld dat iedere piraat met een bepaalde behoefte of vraag contact kan opnemen met de Coördinatie-squad. Er wordt dan van de Coördinatie-squad verwacht hem/haar in contact te brengen met de juiste piraat om hem/haar te helpen.

#### II.4.5 Financiën-squad:

1. De Financiën-squad heeft de volgende exclusieve bevoegdheden:
2. Implementeren van het budget goedgekeurd door de Algemene Vergadering.
3. Inkomsten en uitgaven moeten op elk moment zichtbaar zijn voor iedereen.

#### II.4.6 Algemene Vergadering-squad:

1. De AV-squad organiseert de algemene vergaderingen. De AV-squad heeft de volgende exclusieve bevoegdheden:
2. Verzekeren dat het AV-protocol correct gevolgd wordt.
3. Verzamelen van alle voorstellen en amendementen gemaakt door leden.
4. Voorbereiden van alle stembrieven.
5. Verzekeren dat de documenten vertaald zijn.
6. Publiceren van de statuten.
7. Verzamelen van moties van vertrouwen.

#### II.4.7 IT-squad:

1. De leden en enkel de leden van de IT-squad hebben toegang tot de servers van de partij, met uitzondering van de leden van de Wiki-squad, die er beperkte toegang toe hebben, zoals beschreven in de overeenkomstige sectie.

#### II.4.8 Pers-squad:

1. De Pers-squad heeft de volgende exclusieve bevoegdheden:
2. Spreken in naam van de partij tot de pers.
3. Reageren op nieuws door het publiceren van persberichten.

#### II.4.9 Secretariaat-squad:

1. De leden en enkel de leden van de Secretariaat-squad hebben toegang tot de database van de leden van de partij. De Secretariaat-squad heeft de volgende exclusieve bevoegdheden:
2. Verzekeren dat de partij aan alle legale vereisten voldoet.
3. Ze beheert de aansluiting van leden en de betalingen van het lidgeld. Ze infromeert de nieuwe leden van hun aansluiting en verstuurt persoonlijke herinneringen voor de betalingen van het lidgeld.

#### II.4.10 Wiki-squad:

1. De Wiki-squad beheert de wiki.
2. De leden en enkel de leden van de Wiki-squad hebben administrator-rechten op de wiki.
3. De leden van de Wiki-squad hebben ook toegang tot de wiki-installatie via een speciale SSH-toegang.

### Hoofdstuk II.5. Algemene Vergadering

II.5.1 Een stem kan als volmacht gegeven worden aan één en slechts één piraat.

II.5.2 De Algemene Vergadering is bevoegd om:

a) de doelen en de fundamenten vast te leggen en ze te vertalen in een politiek programma;
b) het programma, ideologische oriëntering of organisatie van de partij;
c) in geval van ontbinding van de feitelijke vereniging het benoemen van één of meer vereffenaars. Zij bepaalt hun bevoegdheid en, in de geest van deze statuten, de bestemming die aan het vermogen van de FV moet worden gegeven;
d) het verkiezenen van alle verkozenen binnen de instanties van de partij op nationaal niveau;
e) het aanpassen van de statuten;
f) het verkiezen van de leden van het arbitragehof;
g) het nemen van iedere beslissing volgens of in tegenspraak met de statuten;

II.5.3 De algemene vergadering bestaat uit alle leden.

II.5.4 De algemene vergadering komt minstens één keer per jaar samen.

II.5.5 De agenda moet verstuurd worden naar alle leden zes weken voor de Algemene Vergadering gehouden wordt.

II.5.6 De algemene vergadering wordt buitengewoon bijeen geroepen:
a) op vraag van 10% van de leden;
b) op vraag van het coreteam;
c) voor alle verkiezingen.

II.5.7 Alle internationale afspraken die de Piratenpartij aangaat zijn pas geldig na ratificatie op een Algemene vergadering. Dit bevat onder meer de relaties met PPI en PPEU

### Hoofdstuk II.6. X

II.6.1 X vergadert permanent online en neemt democratische beslissingen via een door haar gekozen systeem. Het eerste systeem dat daarvoor gebruikt wordt is “getOpinionated”. Dit orgaan kan op ieder moment van systeem veranderen.

II.6.2 Dit orgaan is samengesteld uit alle leden van de Piratenpartij.

II.6.3 Dit orgaan is bevoegd voor:
a) wijzigingen voorstellen voor het programma van de partij.
b) voorstellen van ideologische partijstandpunten.

II.6.4 Dit orgaan heeft een algemeen evocatie- en interpellatie recht tegenover het coreteam en de leden van het coreteam.

II.6.5 Dit orgaan kan leden van de fractie, de ministers/staatssecretarissen en alle andere politieke mandatarissen van de partij interpelleren over hun publieke handelingen en de standpunten die ze publiek innemen.

## Deel III : Diverse verordeningen

### Hoofdstuk III.1. Verkozenen en Cumuls

III.1.1 De piratenvertegenwoordigers, verkozenen in de gemeenteraad, provincieraad, regionaal of federaal niveau, engageren zich om:

a) het programma van de partij te respecteren;
b) het Europese verdrag van de mensenrechten te respecteren;
c) hun beslissingen te verdedigen bij andere piraten;
d) in orde te zijn met hun lidgeld;
e) deel te nemen aan de vergaderingen van hun Crew
f) ontslag te nemen als de betrokken organisatie en het Coreteam vinden dat de verkozene onafdoende zich inspant voor de principes die hij getekend heeft
g) zijn mandaat minstens tot het midden en liefst tot het einde uit te voeren. Dit uit respect voor zijn kiezers.

III.1.2 De functies van het Coreteam zijn op elk niveau onverenigbaar. Ook het cumuleren van een politiek mandaat en een functie in het coreteam is niet toegestaan, tenzij bij mandaten in de gemeenteraad.

III.1.3 De vertegenwoordigers van de piratenpartij verkozen in de gemeenteraad, provincieraad, regionaal of federaal niveau storten een deel van hun salaris: minimaal 5% op het bruto-inkomen en in functie van een barema volgens hun mandaat.

III.1.4 Onverminderd andere statutaire bepalingen is het stemrecht van de mandataris geschorst bij niet-betaling van de statutaire afdrachten binnen de drie maanden volgend op de opeisbaarheid van de schuld. Vanaf het ogenblik van de schorsing van het stemrecht kan de betrokkene geen kandidaat zijn voor om het even welke verkiezing, tot op het ogenblik van de betaling van de schuld. Dezelfde regels zijn van kracht wanneer een bestuur zijn afdracht niet betaalt. In voorkomend geval wordt het stemrecht van al zijn afgevaardigden ontnomen.

### Hoofdstuk III.2. Stemmingen en meerderheid

III.2.1 Alle beslissingen worden genomen bij gewone meerderheid tenzij een bijzondere meerderheid is vereist.

III.2.2 Een gewone meerderheid bedraagt meer dan de helft van de uitgebrachte stemmen, zonder de onthoudingen. Een bijzondere meerderheid bedraagt minstens de gulden snede van de uitgebrachte stemmen :

```[100*(V5-1)]/2 % ~ 61,8%```

III.2.3 Onthoudingen worden niet meegerekend voor het behalen van de meerderheid.

III.2.4 Ongeldige stemmen worden nooit meegerekend.

III.2.5 Indien de helft of meer dan de helft van de stemmen onthouding zijn, wordt de stemming als ongeldig beschouwd.

III.2.6 Voor unanimiteit mag geen enkele piraat tegen stemmen.

III.2.7 Indien een voorstel geen meerderheid haalt, is het voorstel verworpen.

III.2.8 Motie van wantrouwen :

III.2.8.1 Een motie van wantrouwen vereist een bijzondere meerderheid van de uitgebrachte stemmen om goedgekeurd te worden.

III.2.8.2 Er zijn 3 piraten nodig om op te roepen tot een motie van wantrouwen. Voor er gestemd wordt moeten de redenen voor de motie duidelijk vermeld worden door de personen die ertoe oproepen.

### Hoofdstuk III.3. Lijstvorming

III.3.1  Om zich kandidaat te stellen bij gemeenschaps-, gewestelijke, nationale of Europese verkiezingen moet men lid zijn van de Piratenpartij.

III.3.2 Elke kandidaat moet de kans krijgen zijn kandidatuur persoonlijk te verdedigen.

III.3.3 Kandidaturen kunnen worden ingediend voor elke plaats op de lijst. Bij elke kandidatuur moet worden vermeld op welke plaats(en) op de lijst ze betrekking heeft.

III.3.4 Er wordt eerst een kandidatenlijst gemaakt van deze kandidaten, onafhankelijk van de plaats(en) waarop ze van toepassing is. Vervolgens wordt over de hele kandidatenlijst zowel een approval voting als een Condorcet-Schulze rangschikking gemaakt. Alle leden van de Piratenpartij die op de juiste plaats wonen om op de lijst te kunnen staan hebben hierin stemrecht.

III.3.5 Alle kandidaten in de rangschikking die geen gewone meerderheid hebben in de approval voting, worden geschrapt uit de rangschikking.

III.3.6 Indien verschillende kandidaten gelijk gerangschikt staan in de rangschikking, dan wordt de besloten welke kandidaat hoger gerangschikt staat aan de hand van een spelletje geblinddoekt blad-steen-schaar.

III.3.7 De lijst wordt van boven naar onder doorlopen. Voor iedere plaats op de lijst krijgt de hoogst gerangschikte kandidaat in de rangschikking die zijn kandidatuur voor de plaats(en) stelde en die nog niet in de lijst voorkomt de plaats.

III.3.8 Indien na het doorlopen van alle plaatsen op de lijst er nog kandidaten in de rangschikking zijn die niet op de lijst voorkomen, dan kunnen deze hun plaats(en) waarop hun kandidatuur betrekking heeft nog 1 maal aanpassen waarna teruggegaan wordt naar stap 3.

III.3.9 Indien na het doorlopen van de plaatsen op de lijst nog plaatsen op de lijst zijn waarvoor er geen kandidaten zijn, dan worden alle onderliggende kandidaten op de lijst een plaats doorgeschoven naar boven.

III.3.10 Indien na het opstellen van de lijsten er kandidaten op de lijst staan die niet op de lijst wensen te staan, dan worden deze van de lijst gehaald en schuiven alle onderliggende kandidaten een plaats naar boven.

III.3.11 Indien na dit proces een lijst is ontstaan die omwille van de geslachten van de deelnemers op de lijst niet wettelijk is, dan worden de vrouwen naar boven geschoven en de mannen onderaan de lijst geschrapt tot de lijst wettelijk in orde is, of vice-versa. Daarna wordt weer teruggekeerd naar stap 5. Indien de lijst wettelijk in orde is, is de lijst definitief.

III.3.12 Indien alle kandidaten die hun kandidatuur ingediend hebben unaniem akkoord gaan met een andere methode om de lijst op te stellen, of unaniem akkoord gaan met een lijst, dan kan van deze methode afgeweken worden.

### Hoofdstuk III.4. Verzamelingen van Crews

III.4.1 Een vloot is een tijdelijke en vrijwillige samenkomst van minimaal twee Crews, verzamelt rond een gemeenschappelijk en/of precies doel. De beslissing om een vloot te creëeren moet deel uitmaken van een formele beslissing in iedere Crew die deel uitmaakt van de vloot.

III.4.2 Leden van een vloot zijn de leden van de Crews waaruit ze bestaat.

III.4.3 De deelname aan een vloot moet deel uitmaken van een akkoord vooraf van de Crew (opt-in).

III.4.4 Met respect voor de statuten en met respect voor de algemene doelen van de partij, beslist een vloot intern over haar manier van werken alsook over de acties die ze uitvoert.

III.4.5 Een vloot wordt ontbonden als : het doel bereikt is ze slechts uit een enkele Crew bestaat.

### Hoofdstuk III.5: Conflictresolutie

#### III.5.1 Moderatie

III.5.1.1 Squads die verantwoordelijk zijn voor de digitale communicatiekanalen van de partij, hebben het recht om die kanalen te modereren, en indien nodig, mensen de toegang tot die kanalen te ontzeggen. De moderatie en het uitsluiten van een kanaal moet gebaseerd zijn op de overtreding op een gebruikscharter, om arbitrariteit te vermijden. Deze moet vooraf vastgelegd zijn of gebaseerd zijn op een bestaand charter.

III.5.1.2 Dit gebruikscharter moet goedgekeurd worden op een algemene vergadering.

#### III.5.2 Verzoenings- en tuchtcommissie

III.5.2.1 Het gezag van de algemene vergadering moet door alle leden worden aanvaard en geëerbiedigd. Personen die het gezag van de algemene vergadering ondermijnen, die weigeren zich neer te legen bij definitieve bestuursbeslissingen of door hun gedrag of houding de partij in opspraak brengen of schade berokkenen, kunnen in hun functies geschorst worden.

III.5.2.2 Organen die het gezag van de algemene vergadering niet kunnen accepteren of die acties ondernemen die de partij in opspraak brengen of schade berokkenen, kunnen collectief geschorst worden.

III.5.2.3 Een schorsing van organen of personen kan door een verzoenings- en tuchtprocedure, die  door minimum 3 piraten gestart worden tegen dit bestuur en die persoon.

III.5.2.4 Het Coreteam bepaalt de betrokken partijen bij een verzoenings- en tuchtprocedure.

III.5.2.5 Het Coreteam kan tijdelijk een of meer betrokken partijen schorsen voor een maximum van twee maanden, of tot het einde van de procedure indien dit eerder is.

III.5.2.6 Het Coreteam stelt een conflictresolutie-groep samen, bestaande uit:

* 5 willekeurig geselecteerde leden van de Piratenpartij die tijdens de laatste AV aanwezig waren. Als een geselecteerde Piraat de uitnodiging afslaat, zal een vervanger worden gevonden.
* Leden van het Coreteam en betrokken partijen in het conflict worden automatisch uitgesloten.
* De conflictresolutie-groep bevat minimaal 2 sprekers van de taal van de betrokken partijen.

III.5.2.7 De conflictresolutie-groep kan beslissen om het conflict niet te behandelen, in het geval het frivool wordt geacht of op andere wijze irrelevant is geworden.

III.5.2.8 De conflictresolutie-groep moet proberen om het conflict op te lossen door bemiddeling tussen de betrokken partijen. De bemiddeling wordt als succesvol beschouwd als alle betrokken partijen overeenkomen.

III.5.2.9 Alleen met goedkeuring van het Coreteam kan een schorsing uitgesproken worden tijdens de periode van zes maanden die voorafgaat aan de datum van politieke verkiezingen. Anders wordt die beslissing over de verkiezingen getild.

III.5.2.10 Alle aanhangig gemaakte klachten en elementen worden publiek en transparant behandeld, maar met respect voor de privacy van de betrokkenen.

III.5.2.11 De conflictresolutie-groep kan uiteindelijk besluiten om:

* Eén of meerdere partijen een formele berisping te geven, ofwel intern (met de betrokken partijen), ofwel openbaar binnen de partij.
* Eén of meerdere partijen uit hun huidige functie(s) binnen de partij te zetten.
* Eén of meerdere partijen te schorsen, voor een maximale duur van 12 maanden.
* Eén of meer partijen uit de Belgische Piratenpartij en al haar activiteiten uit te sluiten.

III.5.2.12 De verzoenings- en tuchtcommissie beslist bij 4 van de 5 stemmen of meer.

III.5.2.13 De vraag tot wederopneming van een eerder uitgesloten lid wordt door het uitgesloten lid zelf via schrijven aan de algemene vergadering voorleggen. De algemene vergadering kan beslissen om de zaak aan te nemen, hoort vervolgens het uitgesloten lid en eventueel andere betrokken partijen en neemt de beslissing.

## Deel IV : Aanhangsels

### Prague Declaration, 17.04.2012

The assembled European Pirates signed below agreed on the following:

#### I.

We intend to run in the elections to the European Parliament in the year 2014.

#### II.

We declare the intent to have a common election program included in the individual programs of the respective parties, to coordinate our election campaigns, to cooperate closely in the European Parliament on the realisation of our common program.

#### III.

The common program shall consist of components regarding European policies that have been approved by participating parties.

Every participating party will be able to set forth its opinion and report the state of its procedure regarding every proposal.

#### IV.

We agree to establish a political party at European level [Regulation (EC) No 2004/2003 of the European Parliament and of the Council of 4 November 2003, as later amended].

#### V.

We propose this declaration for ratification to the competent bodies of the European Pirate Parties.

### Paris Declaration, 20.02.2013

Purpose of the organization is to represent the European Pirate movement towards the European institutions and to work in the interest of its members by, amongst other things:

* Facilitating coordination and cooperation between its members.
* Assisting its members to promote the Pirate movement in Europe.
* Taking as its principles the Pirate manifesto, as will be annexed to the statutes.
* Functioning as a link between European Pirate Parties and Pirate MEPs.
* Encouraging and supporting its members in organizing events focused on European topics
